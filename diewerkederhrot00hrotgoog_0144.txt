Partibus occiduis fulsit clarum decus orhiS,
Urbs¹ Augusta nova, Martis feritate superba,
Quam satis hispanii cultam tenuere coloni,

15. Corduba famoso locuples de nomine dicta,
Inclyta deliciis, rebus quoque splendida cunctis,
Maxime septenis Sophiae repleta fluentis
Necnon perpetuis semper praeclara triumphis, ·
Olim quae Christo fuerat bene subdita justo,

20. Fudit et albatos Domino baptismale natos.
Bellica sed subito virtus bene condita jura
Mutavit, sacrae fidei spargendo nefandi
Dogmatis errorem, populum laesitque fidelem.

Perfida nam Saracenorum gens indomitorum

25. Urbis Marte petit duros hujusce colonos,
Eripuit ‘regni sortem sibi vim quoque clari
Extinxitque bonum regem, baptismate lotum,

' Qui pridem merito gessit regalia sceptra
Et cives justis domuit quot tempora frenis.
,30. Hostili ferro certe quo jam superato
Ac reliquo victo tanta de caede popello,
Ductor barbaricae gentis, structor quoque pugnae
Vir sal perversus, uita rituque profanus,
Vindicat imperii sortem sibi denique tanti,

35. Collocat et socios populato rure nefandos,
implens moerentem non paucis hostibus urbem,
Polluit ct veterem purae fidei genitricem
Barbarico ritu, quod nam miserabile dictu,
Paganos justis intermiscendo colonis,

40. Quo sibi suaderent patrios dissolvere mores

*ιι-,-

11,οεοίᾱιιι,Μ. 1⁵. famosus. Η. absumamur. 39.ΙΙ.
ίοιιιίιειᾱο,Μ. 5

 

